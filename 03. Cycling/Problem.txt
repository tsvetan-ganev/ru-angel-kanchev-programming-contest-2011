Задача 3. ОБИКОЛКА

Пътешественикът Гошо тръгнал с велосипед на обиколка из България. 
Всеки ден си записвал колко часа и минути е пътувал и какво разстояние в километри е изминал.
Напишете програма cycling, която да изведе общото време през което Гошо е карал велосипеда си и номера на деня,
когато е карал с най-голяма средна скорост. 

Вашата програма прочита от първия ред на стандартния вход броя N на дните (0 < N < 10).
Следват N реда, всеки от които съдържа по три цели числа,
разделени с интервали – часовете и минутите на пътуването и изминатото разстояние в километри.

На един ред в стандартния изход вашата програма трябва да изведе четири цели числа, разделени с по един интервал:
общото време на пътуването във вид на дни, часове и минути, и номера на деня, когато е пътувал с най-голяма средна скорост.

ПРИМЕР 
Вход
3
20 15 400
10 30 320
5 0 40

Изход
1 11 45 2
